# Exam Questions

Задача 1. Рибна борса
Георги ще има гости вечерта и решава да ги нагости с паламуд, сафрид и миди. Затова отива на рибната борса, за да си купи по няколко килограма. Oт конзолата се въвеждат цените в лева на скумрията и цацата. Също количеството на паламуд, сафрид и миди в килограми. Колко пари ще са му необходими, за да плати сметката си, ако цените на борсата са:
•	Паламуд – 60% по-скъп от скумрията
•	Сафрид – 80% по-скъп от цацата
•	Миди – 7.50 лв. за килограм
Вход
От конзолата се четат 5 числа:
•	Първи ред – цена на скумрията на килограм. Реално число в интервала [0.00…40.00]
•	Втори ред – цена на цацата на килограм. Реално число в интервала [0.00…30.00]
•	Трети ред – килограма паламуд. Реално число в интервала [0.00…50.00]
•	Четвърти ред – килограма сафрид. Реално число в интервала [0.00… 70.00]
•	Пети ред – килограма миди. Цяло число в интервала [0 ... 100]
Изход
Да се отпечата на конзолата едно число с плаваща запетая: колко пари ще са нужни на Георги, за да си плати сметката. Закръглено до вторият знак след десетичната запетая (1.2457 -> 1.25).

Задача 2. Домашни любимци
Марина обича да пътува. Тя има 3 домашни любимеца (куче, котка и костенурка). Когато заминава на пътешествие трябва да съобрази колко храна да им остави, за да не останат гладни. Напишете програма, която пресмята колко килограма храна ще изядат всички за времето, в което Марина отсъства и дали оставената храна от нея ще им е достатъчна. Всяко животно изяжда определено количество храна на ден.
Вход
От конзолата се четат пет реда:
•	Първи ред – брой дни – цяло число в интервал [1…5000]
•	Втори ред – оставена храна в килограми – цяло число в интервал [0…100000]
•	Трети ред – храна на ден за кучето в килограми – реално число в интервал [0.00…100.00]
•	Четвърти ред – храна на ден за котката в килограми– реално число в интервал [0.00…100.00]
•	Пети ред – храна на ден за костенурката в грамове – реално число в интервал [0.00…10000.00]
Изход
На конзолата трябва да се отпечата на един ред:
•	Ако оставената храна Е достатъчна:
o	“{килограма остатък} kilos of food left.”
	Резултатът трябва да е закръглен към по-ниското цяло число
•	Ако оставената храна НЕ Е достатъчна:
o	“{килограма недостигат} more kilos of food are needed.”
	Резултатът трябва да е закръглен към по-високото цяло число

Задача 3. Ваканция
Туристическа фирма е организирала почивка на морето за възрастни хора и ученици. Пакетът им включвал транспорт – отиване и връщане и брой нощувки в хотел. Групата трябвало да избере транспорт - влак, автобус, кораб или самолет, като цените на билетите на отделните възрастови групи за едната посока зависели от вида на транспорта:
	влак	автобус	кораб	самолет
Възрастни	24.99	32.50	42.99	70.00
Ученици	14.99	28.50	39.99	50.00
Ако групата е 50 или повече човека получават 50% намаление на билетите за влак.
Една нощувка за цялата група струва 82.99 лв. Туристическата фирма взима комисионна за организирането на екскурзия – 10% от цялата сума.
Вход
От конзолата се четат 3 числа и един стринг, всяко на отделен ред:
•	Първият ред – броят възрастни хора. Цяло число в интервала [1…100]
•	Вторият ред – броят ученици. Цяло число в интервала [1… 100]
•	Третият ред – броят нощувки. Цяло число в интервала [1 ... 60]
•	Четвъртият ред – вид транспорт – “train”, “bus”, “boat” или “airplane”
Изход
Да се отпечата на конзолата едно число – цялата сума, форматирана с точност до 2 знака след дес. запетая.

Задача 4. СофтУни Кемп
Студентите от СофтУни отиват на СофтУни Кемп! Студентите са разделени на различни групи, като в зависимост от броя на хора в групата се използва различен транспорт.
•	Група до 5 човека – лек автомобил;
•	Група от 6 до 12 – микробус;
•	Група от 13 до 25 – малък автобус;
•	Група от 26 до 40 – голям автобус;
•	Група от 41 или повече – влак.
Да се напише програма, която изчислява процента на студентите пътуващи с всяко превозно средство.
Вход
От конзолата се четат поредица от числа, всяко на отделен ред:
•	На първия ред – броя на групите от студенти – цяло число в интервала [1...1000]
•	За всяка една група на отделен ред – броя на хора в групата – цяло число в интервала [1...1000]
Изход
Да се отпечатат на конзолата 5 реда, всеки от които съдържа процент между 0.00% и 100.00% с точност до втората цифра след десетичната запетая.
•	Първи ред - процентът пътуващи с лек автомобил;
•	Втори ред – процентът пътуващи с микробус;
•	Трети ред – процентът пътуващи с малък автобус;
•	Четвърти ред – процентът пътуващи с голям автобус;
•	Пети ред – процентът пътуващи с влак.

Задача 5. Лисица
Да се напише програма, която прочита от конзолата цяло нечетно число N и чертае лисица, като в примерите по-долу. Лисицата има ширина – 2 * N + 3 колони. 
Вход
Входът се чете от конзолата и съдържа само едно цяло нечетно число в интервала [7…57].
Изход
Да се отпечата на конзолата лисица, точно както в примерите.

7

*\-------------/*
**\-----------/**
***\---------/***
****\-------/****
*****\-----/*****
******\---/******
*******\-/*******
|***\*******/***|
|****\*****/****|
-\*************/-
--\***********/--
---\*********/---
----\*******/----
-----\*****/-----
------\***/------
-------\*/-------

Задача 6. Битки
Да се напише програма, която отпечатва всички възможни битки между покемоните на двама играчи. Като на входа програмата чете броя покемони на всеки играч и максимален брой битки. Ако бъде достигнат максималният брой битки, програмата трябва да приключи.
Вход
От конзолата се четат точно 3 числа, всяко на отделен ред:
•	Броя покемони на първия играч – цяло число в интервала [1...100]
•	Броя покемони на втория играч – цяло число в интервала [1...100]
•	Максималният брой битки – цяло число в интервала [1...100]
Изход
На конзолата се принтират на един ред, разделени с интервал всички битки в следният формат:
({№ покемон} <-> {№ покемон}) ({№ покемон} <-> {№ покемон})